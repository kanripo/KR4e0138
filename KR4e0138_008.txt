# -*- mode: mandoku-view; -*-
#+TITLE: 容春堂集
#+DATE: 2015-08-25 00:21:44.970541
#+PROPERTY: ID KR4e0138
#+PROPERTY: BASEEDITION WYG    
#+PROPERTY: JUAN 前集卷八
<pb:KR4e0138_WYG_008-1a>¶
欽定四庫全書¶
　容春堂前集巻八　　　　　明　邵寳　撰¶
　　七言絶句(四十九首/)¶
　　　夜贈陳都司¶
衞水東流起白波樓船燈火聽漁歌仙翁本是乘槎客¶
風雨其如此夜何¶
　　　觀東山草堂賦墨本¶
湖南劉是江東謝千古清風兩草堂歸去有詞涯老在¶
<pb:KR4e0138_WYG_008-1b>¶
人間漫許晉文章¶
　　　天台圖¶
東南佳勝是天台劉阮當年亦偶來仙藥有無君莫問¶
山中桃似世間開¶
　　　白蓮小畫¶
新雨池塘透晩涼蜻蜓飛處白蓮香江南風景堪圖畫¶
恠得龍臯欲斷腸(龍臯陸宮詹先生/别號先曽賦此)¶
　　　畫蟾¶
<pb:KR4e0138_WYG_008-2a>¶
山鬼一脚臧三耳物幻人誣或有之剛道老蟇能蝕月¶
玊川吟後到今疑¶
　　　西溪書屋為張邦穀題¶
西溪又是太湖西東望龍峯路不迷我有草堂泉石畔¶
十年雲月夢栖栖¶
　　　贈王翁¶
惇史曽聞古有之風流猶在漢文時聖朝恩典還三代¶
笑對峩冠咏壽詩¶
<pb:KR4e0138_WYG_008-2b>¶
　　　贈徐東之¶
姓名已上古靈章却憶江南水竹鄉憂似唐衢無涕淚¶
古松隂裏嘯聲長¶
　　　製觀泉巾¶
新製山巾似玊臺正堪泉上咏歸來鏡中莫笑東坡影¶
八九年前手自裁¶
　　　客有持寗菴詩至山中者次韻贈之¶
山中十里綠陰長新漲浮浮架石梁賦罷蒹葭掩僧舎¶
<pb:KR4e0138_WYG_008-3a>¶
午風銷盡佛前香¶
　　　贈周山人¶
曉起空庭月在松慧山寺裡正鳴鐘詩翁訪我來何蚤¶
第七峯前一短笻¶
　　　知微房夜坐¶
兩宿禪房不問禪夜深無事足高眠西山松竹東山(月/)¶
共作清涼到榻前¶
　　　答周作之¶
<pb:KR4e0138_WYG_008-3b>¶
禪心聞說定多年却問東廵御史船我正厭聽西北事¶
渙然亭上對鷗眠¶
　　　宿梅洲¶
秋水清如雪下船黃花半委月猶懸枕當星劔看牛斗¶
鶴下雲汀流石泉¶
　　　琵琶亭二首¶
世間夫婦似君臣門外天涯語是真一曲琵琶皆掩涕¶
無人傳與買茶人¶
<pb:KR4e0138_WYG_008-4a>¶
草堂卜築傍東林老去尋山恐未深江上琵琶自秋月¶
如何却有世間心¶
　　　圓通寺¶
石乳峯前雷雨來圓通寺裏咏茶杯明朝又向東林去¶
山路新晴花正開¶
　　　留别婁誠善¶
新詩贈我勝千金病閣青燈字字心正在溪冰山玉處¶
月明還聽老龍吟¶
<pb:KR4e0138_WYG_008-4b>¶
　　　喜晴二首¶
山行愁雨水愁風兩月風中更雨中今日一帆天送我¶
晴湖如鑑夕陽紅¶
萬山深處古寜州五日眞成十載逰千古濂翁招不返¶
翠雲亭上看江流¶
　　　拜石圖¶
風騷回首一茫然漫浪如公亦可憐懶是拜人偏拜石¶
至今猶說米家顚¶
<pb:KR4e0138_WYG_008-5a>¶
　　　畫鳩¶
鵲巢何處樹深深葦有新叢水有潯乍雨忽晴天未定¶
恐將消息誤知音¶
　　　南康寄陳分廵希冉時希冉之九江一日矣¶
江上春風酒一壺南來擬共對鄱湖夜深獨聽廬山雨¶
却放詩人賦小孤¶
　　　題畫¶
扁舟風水弄殘春畫裏江南恐未眞不見當年何竹鶴¶
<pb:KR4e0138_WYG_008-5b>¶
山青雲白正愁人¶
　　　辛丒下第還重過開利寺¶
奔走塵途已半年扁舟重繫寺門前分明記得離家日¶
古殿寒燈月滿天¶
　　　哭亡兒德孫¶
哭兒淚盡眼將枯忽憶兒名又誤呼燈影隔簾明月落¶
斷腸愁殺樹頭烏¶
　　　和儲静夫¶
<pb:KR4e0138_WYG_008-6a>¶
宦途回首各風煙浪說春江有渡船珍重寄書千里意¶
高秋一鴈落雲邊¶
　　　食角黍懷古¶
湘江千里碧連天綠遍芳洲草似煙餐盡落英人不見¶
青蘆包黍自年年¶
　　　過湖¶
兩洲相對五丈許十里灣灣下湖水借問舟人誰所為¶
年年水落長如此¶
<pb:KR4e0138_WYG_008-6b>¶
　　　謝廵按使來問疾且惠米¶
藜杖無如病足何山中書枕兩旬多廩人忽致霜臺貺¶
飯罷魚羮一放歌¶
　　　觀松雪書淵明飲酒詩¶
墨花春灑水晶宮漫寫陶詩豈醉中莫道柴桑非我地¶
筆端眞有晉人風¶
　　　奉次涯翁老師惠内法酒¶
黃封罋上又加封珍賜由來出上供我願慈顏如此酒¶
<pb:KR4e0138_WYG_008-7a>¶
一番春色一番濃¶
　　　寄莫如山二首¶
八月風吹漢水槎江東回首更思家南沙亭上人如玊¶
賦罷清秋菊有華¶
亭倚南沙石作山鳳凰巢處竹斑斑執經時有門人到¶
萬巻樓中不閉關¶
　　　小舟¶
東海西陲震澤東杏花雨過藕花風世間多少江湖險¶
<pb:KR4e0138_WYG_008-7b>¶
不到蓬牎午夢中¶
　　　與客談竹茶爐二首¶
松下煎茶試古罏濤聲隱隱起風湖老僧妙思禪機外¶
燒盡山泉竹未枯¶
彭澤無弦浪撫琴瑯琊山水醉翁心漫將罏火論茶味¶
雲隱松菴午夢深¶
　　　謝浦文玊送黃雀及蟹¶
蘆花風送稻花香湖上秋來味故長黃雀能黃蟹能紫¶
<pb:KR4e0138_WYG_008-8a>¶
不知何地更鱸鄉¶
　　　雨中偶成¶
午聽浪浪晩未休蕭然六月忽如秋東曹吏散文書靜¶
閒對堦除看水流¶
　　　為華汝德題畫二首¶
小橋南北總春風多少詩情杖屨中高閣巻簾還坐我¶
天涯芳草更無窮¶
山中雲起不知山坐聽流泉盡日閒短壑青松涼似水¶
<pb:KR4e0138_WYG_008-8b>¶
却疑天上在人間¶
　　　奉和西涯先生春日書懷二絶¶
遊人競逐賞花辰却有西堂獨臥身江草江花春夢外¶
題詩聊遣夢中春¶
江南春雨慰田家夏雨如春免踏車夢到江南心亦到¶
不知春在紫薇花¶
　　　雲溪巻¶
半為溪水半為雲元是山中一氣分莫道無心時出岫¶
<pb:KR4e0138_WYG_008-9a>¶
滄浪歌似有心聞¶
　　　過馮公嶺¶
衣濕纔知馬入雲隔峯人語半相聞前行共指桃花砦¶
巨石如碑不見文¶
　　　將至安仁秦擇之來迓¶
滄浪水清濯我纓隔江如聽櫂歌聲故人相見笑相問¶
一夜月明三載情¶
　　　將至廣信寄婁誠善¶
<pb:KR4e0138_WYG_008-9b>¶
二月書來自蔡登南樓病榻幾青燈靈山雨後明如許¶
渴思令人一夜増¶
溪晴數日覺灘多坐聽潺湲和櫂歌却到安流山有月¶
獨吟如此晩涼何¶
　　　都昌瞻陶母像¶
窮巷欣來長者車淹留深愧食無魚青絲一縷并刀下¶
挽得中原九鼎餘¶
　　　泊儲潭¶
<pb:KR4e0138_WYG_008-10a>¶
儲潭廟前春水深春雲帶雨晝陰陰撞鐘擊皷禮神去¶
一十八灘行路心¶
　　　花石潭阻雨¶
南方多雨北多風風雨多時各惱公二十年來南北路¶
幾回風雨憶江東¶
　¶
　¶
　¶
<pb:KR4e0138_WYG_008-10b>¶
　¶
　¶
　¶
　¶
　¶
　¶
　¶
　容春堂前集巻八¶
