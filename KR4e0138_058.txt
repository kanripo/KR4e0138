# -*- mode: mandoku-view; -*-
#+TITLE: 容春堂集
#+DATE: 2015-08-25 00:21:45.973761
#+PROPERTY: ID KR4e0138
#+PROPERTY: BASEEDITION WYG    
#+PROPERTY: JUAN 别集卷三
<pb:KR4e0138_WYG_058-1a>¶
欽定四庫全書¶
　容春堂别集巻三　　　　　明　邵寳　撰¶
　　五言律(十首/)五言排律(一首/)詞(四首/)¶
　　　答楊儀部¶
公有千秋計名山獨著書閒逢僧亦可靜問我何如儀¶
羽青霄上原泉潦水餘和篇須早及東望正勤渠¶
　　　謁舒方伯于山中¶
耆徳吾當訪山中豈漫來舊書三日約今雨一尊開健¶
<pb:KR4e0138_WYG_058-1b>¶
許身隨鶴閒將手植槐蒼生心未已公亦奈何哉¶
　　　聞胡仲光訃¶
東野心如貎相知晩愧吾遊從閒處勝吟到妙時孤世¶
事唐衢淚民情鄭俠圖訃來空抱恨風雨滿江湖¶
　　　寄題許州蔡孝子祠¶
古澗元名揕新祠正倚津一言無盗賊千載有風神風¶
雨林花晩蘋蘩野水春也知賢守意不獨化鄉人¶
　　　次南沙宿惠山寺¶
<pb:KR4e0138_WYG_058-2a>¶
纔閣南沙榻乘閒我又來為誰山有月從此徑無苔霜¶
怯千年樹雲低百尺臺題名忘嵗月巖畔桂初開¶
　　　挽林提學¶
林老真淵懿吾聞李檢齋每懷封事上忽聽訃音來雲¶
氣生芸閣風聲斷柏臺江南鳴鐸地回首有餘哀(檢齋/謂天)¶
(瑞/)¶
　　　登鈐岡¶
仰山分逺脈此地古鈐岡星日臨疏逈風烟接混茫月¶
<pb:KR4e0138_WYG_058-2b>¶
移峰影動雨應峽聲長眺罷餘清興山花滿袖香¶
　　　哭丁玉夫¶
携家向鄉國一水竟茫然易簀已無地横舟空有年何¶
人收白璧他日負青氊洒淚滄江上凄凉對楚天¶
　　　雪中寄吳太史¶
有雨從霄結無風滿院飛聲疑蠶婦屋光稱羽人衣空¶
相真成界塵心暫息機懷君思難寫東望正霏霏¶
　　　贈陸瘦竹¶
<pb:KR4e0138_WYG_058-3a>¶
郡幕奔趨日誰知瘦竹公愁深相别處興逺獨歸中古¶
篆山中石新歌水上風寗庵如我問夜夜夢江東¶
　　　煨橘次匏翁¶
長安冰雪裏金橘訝團團有味須憑火多情自弄丸消¶
融何處妙分剖個中難香似風前采色非霜後看侑觴¶
真勝蜜出鼎或疑丹題數曾書寄盟功及燧鑚未論生¶
與熟獨愛苦兼酸明日春陽動煩君别薦盤¶
　　　水調歌頭(送吕憲副/之雲南)¶
<pb:KR4e0138_WYG_058-3b>¶
晴色豁雙眸玉節向南遊乍離天上宫闕聲名已到遐¶
陬試看平生名節好似迎風寒露冰在玉壺秋萬世朝¶
廷法度一一請從頭　笑談裏使化外慕中州皇仁隨¶
處宣布車騎肯淹留民有銜寃茹苦吏有甘刑黷貨憑¶
我使君籌天子有明見不日召諮諏¶
　　　玉燭新(送陸憲長/之江西)¶
今嵗春王正報道大江西憲臺增勝寒生萬壑冰壺裏¶
更明月相輝映浙江今日清風動處秋潮定捲山雨百¶
<pb:KR4e0138_WYG_058-4a>¶
鑑堂前為萬姓新觀聽　平生志在經綸㸔案牘如山¶
等閒酬應尚餘髙興弔孺子東湖獨穿雲徑霜嚴江淨¶
古栢枝嵗寒逾勁有天書行召君還廟堂執政¶
　　　滿庭芳(送林方/伯考績)¶
春滿吳山花深薇省徵書將下天邊畫船開處人道似¶
登仙不待天官書考御屏上姓字髙懸最好是甘棠蔽¶
芾重賦召南篇　江湖千萬里一驄五馬猶記當年豸¶
冠依舊在袍錦紅鮮請㸔都臺松栢冰霜後老翠含烟¶
<pb:KR4e0138_WYG_058-4b>¶
重整頓胷中舟楫風日愛前川¶
　　　(闕/)　　(送司徒葉/公致仕)¶
三朝元老忽賦歸來未了君王眷矚平生事滿丹青有¶
何不足鄉里爭㸔天上人笑聲喧動西湖曲從今後山¶
南山北到處隨吾所欲　曾讀漢唐宋許多年只一本¶
名臣録試與從頭㸃檢幾人全福天留緑野舊規模清¶
風吹醒紅塵目任教他桃李開遍公門不如松菊¶
　容春堂别集巻三¶
